<?xml version="1.0" encoding="utf-8"?>
<resources>
    <string name="shivadha">
        श्रियः पतिः श्री मतिशासितुं जगज्जगन्निवासो वसुदेव सद्मनि---वसन् ददर्शावतरन्तमम्बराद्धिरण्यगर्भाङ्गभुवं मुनिं हरिः ।।\n
        चयस्त्विशामित्यवधारितं पुरा ततः शरीरिति विभाविताकृतिम् ।---विभुर्विभक्तावयवं पमानिति क्रमादमुं नारद इत्यबोधि सः ।।\n
        निवर्त्यसोनुव्रजतः कृतानतीनतीन्द्रियज्ञाननिधिर्नभस्सदः ---समसदत्सादितदैत्यसम्पदः पदं महेन्द्रालयचारु चक्रिणः \n
        पतत्पदङ्गप्रतिमस्तपोनिधिः पुरोस्य यावन्न भुविव्यलीयत ---गिरेस्तडित्वानिवतावदुच्चकैर्जवेन पीठादुदतिष्ठदच्युतः\n
        तमर्घ्यमर्घ्यादिकयादिपूरुषः सपर्यया साधु स पर्यपूपुजत्---गृहानुपैतुं प्रणयादभीप्सवो भवन्ति नापण्यकृतां मनीषिणः \n
        विधाय तस्यापचितिं प्रसेदुषः प्रकाममप्रीयत यज्वनां प्रियः---गृहीतुमार्यान् परिचर्ययामुहुर्महानुभावाहि नितान्तमर्थिनः\n
        अशेषतीर्थोपहृताः कमण्डलोर्निधाय पाणावृषिणाभ्युदीरिताः---अघौघविध्वंसविधौ पटीयसीर्नतेन मू्र्ध्ना हरिरग्रहीदपः \n
        युगान्तकालप्रतिसंहृतात्मनो जगन्ति यस्यां सविकासमासत---तनौ ममुस्तत्र न कैटभद्विषस्तपोधनाभ्यागमसम्भवा मुदः\n
        सितं सितिम्ना सुतरां मुनेर्वपुर्विसारिभिः सौधमिवाध लम्भयन्---द्विजावलिव्याजनिशाकरांशुभिः शुचिस्मितां वाचमिवोचदच्युतः\n
        हरत्यघं सम्प्रति हेतुरेष्यतः शुभस्य पूर्वाचरितैः कृतं शुभैः---शरीरभाजां भवदीयदर्शनं व्यनक्ति कालत्रितयेपि योग्यताम्\n
        विलोकनेनैव तवामुना मुने कृतः कृतार्थोस्मि निबर्हितांहसा---तथापिशुष्रूषुरहं गरीयसीर्गिरोथवा श्रेयसि केन तृप्यते \n
        इति ब्रुवन्तं तमुवाच स व्रती न वाच्यमित्थं पुरुषोत्तम त्वया---त्वमेव साक्षात्करणीय इत्यतः किमस्ति कार्यं गुरु योगिनामपि\n
        उपप्लुतं पातुमदोमदोद्धतैस्त्वमेव विश्वम्भर विश्वमीशिषे --- ऋते रवेः क्षालयितुं क्षमेत कः क्षपातमस्काण्डमलीमसं नभः\n
        प्रवृत्त एव स्वयमुज्झतश्रमः क्रमेण पैष्टुं भुवनद्विषामसि --- तथापि वाचालतया युनक्ति मां मिथस्त्वदाभाषणलोलुपं मनः \n
        तदिन्द्रसन्दिष्टमुपेंद्र यद्वचः क्षणं मया विश्वजनीनमुच्यते --- समस्तकार्येषु गतेन धुर्यतामहिद्विषस्तद्भवता निशम्यताम् \n
        अभूदभूमिः प्रतिपक्षजन्मनां भियां तनूजस्तपनद्युदिर्दितेः --- यमीन्द्रशब्दार्थनिषूदनं हरेर्हिरण्यपूर्वं कशिपुं प्रचक्षते \n
        सटाच्छटाभिन्नघनेन बिभ्रता नृसिंह सैहीमतनुं तनुं त्वया --- स मुग्धकान्तास्तनसङ्गभङ्गुरैरुरोविदारं प्रतिचस्करे नखैः  \n
        विनोदमिच्छन्नथ दर्पजन्मनो रणेन कण्ड्वास्त्रिदशैः समं पुनः --- स रावणो नाम निकामिभीषणं बभूव रक्षः क्षतरक्षणं दिवः \n
        स्मरत्यदो दाशरथिर्भवन् भावानमुं वनान्ताद्वनितापहारिणम् --- पयोधिमाबद्धचलज्जलाविलं विलङ्घ्य लङ्कां निकषा हनिष्यति\n
        अथोपपत्तिं छलनापरोपरामवाप्य शैलूष इवैष भूमिकाम् --- तिरोहितात्मा शिशुपालसंज्ञया प्रतीयते सम्प्रति सोप्यसः परैः \n
        स बाल आसीत्वपुषा चतुर्भुजो मुखेन पूर्णेंदुनिभस्त्रिलोचनः --- युवा कराक्रान्तमहीभृदुच्चकैरसंशयं सम्प्रति तेजसा रविः \n
        स्वयं विधाता सुरदैत्यरक्षसामनुग्रहावग्रहयोर्यदृच्छया --- दशाननादीनभिराद्धदेवतावितीर्णवीर्यातिशयान् हसत्यसौ \n
        बलावलेपादधुनापि पूर्ववत् प्रबाध्यते तेन जगज्जिगीषुणा --- सतीव योषित्प्रकृतिः सुनिश्चला पुमांसमभअयेति भवान्तरेष्वपि \n
        तदेनमुल्लङ्घितशासनं विधेर्विधेहि कीनाशनिकेतनातिथिम् ---  शुभेतराचारविपक्त्रिमापदे निपातनीया हि सतामसाधवः \n
        ओमित्युक्तवतोथ शार्ङ्गिण इति व्याहृत्य वाचं नभ
        स्तस्मिन्नुत्पतिते पुरः सुरमुनाविन्दोः श्रियं बिभ्रति --- शत्रूणामनिशं विनाशपिशुनः क्रुद्धस्य चैद्यं प्रति व्योम्नीव भ्रुकुटिच्छलेन वदने केतुश्चकारास्पदम् \n

    </string>






</resources>